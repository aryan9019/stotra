<!DOCTYPE html>
<html lang="sa">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>कालभैरवाष्टकम्</title>
    <style>
        body {
            background-color: #f8eac3;
            font-family: 'Sanskrit', serif;
            text-align: center;
            padding: 20px;
            user-select: none; /* Prevent text selection */
        }
        h1 {
            font-size: 44px;
            margin-bottom: 20px;
        }
        p {
            font-size: 24px;
            line-height: 1.6;
        }
    </style>
    <script>
        document.addEventListener('contextmenu', event => event.preventDefault()); /* Disable right-click */
    </script>
</head>
<body>
    <h1>कालभैरवाष्टकम्</h1>
    <p>
        देवराजसेव्यमानपावनांघ्रिपङ्कजं<br>
        व्यालयज्ञसूत्रमिन्दुशेखरं कृपाकरम् ।<br>
        नारदादियोगिवृन्दवन्दितं दिगंबरं<br>
        काशिकापुराधिनाथकालभैरवं भजे ॥१॥<br><br>

        भानुकोटिभास्वरं भवाब्धितारकं परं<br>
        नीलकण्ठमीप्सितार्थदायकं त्रिलोचनम् ।<br>
        कालकालमंबुजाक्षमक्षशूलमक्षरं<br>
        काशिकापुराधिनाथकालभैरवं भजे ॥२॥<br><br>

        शूलटंकपाशदण्डपाणिमादिकारणं<br>
        श्यामकायमादिदेवमक्षरं निरामयम् ।<br>
        भीमविक्रमं प्रभुं विचित्रताण्डवप्रियं<br>
        काशिकापुराधिनाथकालभैरवं भजे ॥३॥<br><br>

        भुक्तिमुक्तिदायकं प्रशस्तचारुविग्रहं<br>
        भक्तवत्सलं स्थितं समस्तलोकविग्रहम् ।<br>
        विनिक्वणन्मनोज्ञहेमकिङ्किणीलसत्कटिं<br>
        काशिकापुराधिनाथकालभैरवं भजे ॥४॥<br><br>

        धर्मसेतुपालकं त्वधर्ममार्गनाशनं<br>
        कर्मपाशमोचकं सुशर्मधायकं विभुम् ।<br>
        स्वर्णवर्णशेषपाशशोभितांगमण्डलं<br>
        काशिकापुराधिनाथकालभैरवं भजे ॥५॥<br><br>

        रत्नपादुकाप्रभाभिरामपादयुग्मकं<br>
        नित्यमद्वितीयमिष्टदैवतं निरंजनम् ।<br>
        मृत्युदर्पनाशनं करालदंष्ट्रमोक्षणं<br>
        काशिकापुराधिनाथकालभैरवं भजे ॥६॥<br><br>

        अट्टहासभिन्नपद्मजाण्डकोशसंततिं<br>
        दृष्टिपात्तनष्टपापजालमुग्रशासनम् ।<br>
        अष्टसिद्धिदायकं कपालमालिकाधरं<br>
        काशिकापुराधिनाथकालभैरवं भजे ॥७॥<br><br>

        भूतसंघनायकं विशालकीर्तिदायकं<br>
        काशिवासलोकपुण्यपापशोधकं विभुम् ।<br>
        नीतिमार्गकोविदं पुरातनं जगत्पतिं<br>
        काशिकापुराधिनाथकालभैरवं भजे ॥८॥<br><br>

        कालभैरवाष्टकं पठंति ये मनोहरं<br>
        ज्ञानमुक्तिसाधनं विचित्रपुण्यवर्धनम् ।<br>
        शोकमोहदैन्यलोभकोपतापनाशनं<br>
        प्रयान्ति कालभैरवांघ्रिसन्निधिं नरा ध्रुवम् ॥<br>
    </p>
</body>
</html>
